## 2025-03-18 – Budapest
- **Esemény:** Tüntetés a gyülekezési jog módosítása és a Pride betiltása ellen
- **Szervező / résztvevő:** Momentum Mozgalom / Hadházy Ákos
- **Helyszín:** Kossuth Lajos tér, majd Margit híd és környéke
- **Rövid leírás:**  
  A parlament aznap megszavazta a gyülekezési jog módosítását, amely a Pride-felvonulás tilalmát célozza; ezt követően tüntetést tartottak a Kossuth téren, amelyet a résztvevők a Margit híd felé vonulva folytattak.   A rendőrség sorfalat állt, és nem engedte tovább a tömeget a hídra. Két embert előállítottak.
### Források
- Telex: „A gyülekezés alapjog” – a Pride-ot betiltó törvény ellen tüntettek a Margit hídnál - https://telex.hu/belfold/2025/03/18/marcius-18-pride-melletti-tuntetes

## 2025-03-25 - Budapest
- **Esemény:** Tüntetés a "technofasizmus" ellen
- **Szervező / résztvevő:** Hadházy Ákos / Baranyi Krisztina, Lőcsei Lajos, Daniel Freund
- **Helyszín:** Ferenciek tere, később Szabadság híd, Petőfi híd, Erzsébet híd, Margit híd, Kossuth Lajos tér (Országház)
- **Rövid leírás:**
A kedd délutáni tüntetést a Ferenciek terén tartották, Hadházy eredetileg az Erzsébet hídra szervezte volna, de a rendőrség nem engedélyezte. A tüntetésen Hadházy mellett felszólalt Baranyi Krisztina ferencvárosi polgármester, Lőcsei Lajos, a Momentum alelnöke, és Daniel Freund német EP-képviselő is. A tüntetésen részt vettek a Momentum és a Demokratikus Koalíció képviselői is. A Ferenciek terén este 7 körül vége lett a rendezvénynek, a tömeg egy része egy Momentum-molinó mögött átvonult a Szabadság hídhoz, ahol fél 8-tól egyórás blokád alá vonták a hidat. A tömeg egy része később a Petőfi hidat, egy kisebb csoport (másodszor) az Erzsébet hidat is elfoglalta. A Petőfi hídról a tüntetők a Nagykörúton keresztül a Margit hídhoz vonultak, majd onnan a Parlamenthez mentek.
### Források
- Telex: Újabb tüntetést jelentett be jövő hétre Hadházy Ákos - https://telex.hu/belfold/2025/03/19/hadhazy-akos-tuntetes-pride-gyulekezesi-jog
- Telex: Négy hidat zártak le a Pride-tüntetők miatt, Hadházy Ákos jövő keddre újabb tüntetést hirdetett meg - https://telex.hu/belfold/2025/03/25/pride-tuntetes-hadhazy-akos-ferenciek-tere-budapest
